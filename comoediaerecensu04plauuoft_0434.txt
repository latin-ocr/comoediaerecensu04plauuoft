64 Plauti II, 4, 61—76

Pseudolus
Dicam. Ubi hominem exornauer0‚ 755
Subditiuom fieri ego illum militis seruom uolo3
Symbolum hunc ferat lenoni cum quinque argenti minis,
Mulierem ab lenone abducat3 em tibi omnem fabulam.
Ceterum quo quidque pacto faciat, ipsi dixero.

Calidorus
Quid nunc igitur stamus?

Pseudolus
Hominem cum ornamentis omnibus 760
Exornatum adducite ad me iam ad trapezitam Aeschinum3

Sed properate.

Charinus
Prius illi erimus quam tu.

Pseudolus
Abite ergo ocius.

Quidquid incerti mihi in animo prius aut ambiguum fuit, . ,

Nunc liquet; nunc defaecatum est cor mihi3 nunc†1)eruiast.
[Omnis ordine sub signis· ducam legiones meas 765
Aui sinistra, auspicio liquido atque ex sententia]

Confidentia est inimicos meos me posse perdere.

Nunc ibo ad forum atque onerabo meis praeceptis Simiam,
Quid agat, ne quid titubet, docte ut hanc ferat fallaciam. 769
Iam ego hoc ipsum oppidum expugnatum faxo erit lenonium.

 

756 subditum B, subditium C 757 quom B 760 quom B
‘762 Ρ. prius illic PS. om. 764 defecatum si cor 765 Omnes
ordines sub om. 0 768 honerabo mi is preceptissimam B

'769 hunc C

 


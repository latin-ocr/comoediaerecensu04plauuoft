Mercatoris argumentum hoc est. Charinus adulescens
Atheniensis meretricem amaverat eiusque causa patris domum
spoliaverat. Demipho pater obiurgando tandem eum adegerat,
nt relictis Athenis mercatum proficisceretur. Rhodi autem apud
hospitem ancillam pulcherrimam amare incipit sibique emit et
cum ea Athenas revertitur. Quam quum occultam habere
cuperet, pater inopinato in portum venit, navem filii conscendit,
mulieremque ibi conspectam ipse perdite amare incipit. Filius
eam se emisse dicit, ut matri donum daret3 pater hoc parum
decere affirmans postulat ut veneat. Itaque vicinum senem
et amicum. Lysimachum, subornat, qui eam emere se simulet3
Charino autem sodalis Eutychus, eiusdem senis filius, se emp-
turum promittit. Praevertuntur senes; Lysimachus mulierem
abducit suisque aedibus recipit, dum uxor eius ruri versatur3
Eutychus sero in portum venit, nec quo abducta mulier per-
venerit. indagare potest. Charinus omni spe desponsa denuo
in exsilium ire statuit. Sed dum senes in foro opsonantur‚
uxor Lysimachi rure advenit. Quae ubi meretricem domi in-
venit, maritumque eius causa largiter opsonatum esse videt, is
nutem nec cuius amica sit nec qua de causa ibi versetur,
enuntiare audet, vehementer irata a viro abire statuit. Tum
Eutychus adulescens, qui per totam urbem mulierem quaesivit,
ut inventa ea sodalem retineret, matris salutandae causa domum
ingressus ibi invenit. Quo facto et Charinum ab exsilio revo-
cat et matrem patri placatam reddit3 Demipho autem nequis:
simus senex maledictis oneratur et pudore obrutus filio mulierem
concedit.


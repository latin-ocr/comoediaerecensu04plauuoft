κῆν- -

Poenuli argumentum hoc est. Lycus leno Calydone in AEtolia
degens duas puellas habet Carthaginienses, ingenue natas, sed
parvula :etate una cum nutrice surreptas sibique in servitutem
venditas. Earum maiorem natu, Adelphasium, Agorastocles ado-
lescens Calydonius, minorem, Anterastilem, miles quidam amat.
Agorastocles et ipse natione Carthaginiensis est, sex aut septem
annos natus ex patria surreptus; sed qui eum emerat, Antida-
mas AEtolus eum postea adoptavit, vitaque functus magnarum
divitiarum heredem fecit. Is puellae, quam amat, iam pridem
promisit se eam liberaturum, sed leno avarus nisi ingenti pretio
vendere non vult. Quare Milphio, servus adolescentis, lenonem
callido consilio circumvenire atque adeo perdere conatur, nec
herus dubitat, quin adversus lenonem omnia concessa sint. Nam
vilicum suum peregrini militis ornatu cum magna pecunia ad
lenonem mittit. quasi qui ibi voluptati suae satisfacere cupiat.
Qui postquam ab eo receptus est, Agorastocles lenonem con-
venit se comperisse narrans servum suum cum pecunia furto
ablata ad eum confugisse3 quod quum factum esse neget, te·
stibus advocatis res confirmatur, et leno furti manifesti reus
est. Simul aliud ei imminet periculum. Syncerastus servus
eius domino iratus Milphioni narrat, Adelphasium et Antera-
stilem ingenuas esse, ut eas Agorastocles in libertatem asserat.
Quidum dubitat, qua ratione huic assertioni fidem conciliet,
opportune Hanno Poenus, pater earum, qui per multos annos
eas ubique quaesivit, Calydonem venit et ab Agorastocle Anti-
damantis filio, quicum paterno hospitio iunctus suerat, pro
patruo agnoscitur. Huic igitur negotium (latur puellas asserendi,
19*


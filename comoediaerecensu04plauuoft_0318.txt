31 2 Mercator.

Fabulam a veri similitudine non nihil abhorrentem, sed
admodum ridiculam ex Philemonis, quae Ἔαπορος vocabatur,
Plautus vertit, v. 9—10. Ne hanc quidem ab alienis addi—
tamentis liberam esse, libenter concedo, velut prologi magnam
partem, vv. 9—10 et 16-39, ipsius autem fabulae 794-805,
quae etiam loco prorsus alieno in codd. leguntur, post Plauti
aetatem addita apparet3 gravius retractatam esse non credo
nec, quod censebat R., ex v. 221 efficitur. — Ex recentioribus
poetis eandem fabulam suam fecit Cecchi, Italus homo, cuius
fabula „La stiava“ Venetiis 1550 edita est.

Personarum nomina eius generis sunt, quo vulgo uteban-
tur Graeci, nec admodum premenda est significatio eorum, quam-
quam in uno et altero rationem aliquam poeta secutus videtur,
velut quod Pasicompsam mulierem dixit pulcherrimam et om-
nibus rebus ornatam, v. 508 sq.‚ Acanthionem — in codd. „Achan-
ti0“ scribitur —- servum iracundum (v. 141), qni quum olim
paedagogus fuisset, nunc hero nuntiaturus mulierem a patre con-
spectam esse, morando adulescentem impatientem quasi stimu-
lis pungit et torquet; quibus nescio an addi possit Eutychus
adulescens, cuius felici opera tota res componitur, et qusima-
chus senex nihil magis timens quam uxoris iurgia. In arche-

typo personarum notae Graecae litterae fuerunt ad eum morem,' ‘

quem commemoravi Proleg. p. 158. Eius vestigia B servavit
in extrema fabulae pagina, i. e. a v. 1003, ubi Graecae litterae
caeruleo colore pictae exstant A, Β, Γ, quibus significantur
Lysimachus, Demipho, Eutychus, de quo ne lector dubitaret,
qui personarum notas Latinas rubro colore addidit, ubi primum
occurrerunt, hoc colore LIS, D, EV aut Ε superscripsit.
Scripturam codicis Palatino-Vaticani ex Ritschelii et
Goetzii editionibus indicavi, Heidelbergensem ipse contuli3
etiam palimpsestum hic illic inspexi. Ambrosiani folia, quae
huc pertinent, haec continuerunt: 245—317‚ 351—422,
449—610, 673—779, quorum quum alia perbene servata sint,
aliorum, maxime V. 351—422, 548-610, 673-741, fere
nihil legi potuit. Singulare accidit, quod ea pagina, quae ver·
sus 244—62 continet, bis scripta inventa est, et- p. 193 etp.
213, sed altero loco scriptura iam ab ipso, qui codicem

 


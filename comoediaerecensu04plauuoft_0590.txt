220 Pseudolus.

minas reddere cogitur. Tum Pseudolus ex convivio Calidori
ebrius redit, ut a Simone hero viginti minas sibi promissas acci-
piat. Nec is infitiari audet, sed summisse precatur, ut sibi
aliqua saltem pars pecuniae reddatur. Et servus quidem, ne
in posterum sibi poena impendeat, non aspernatur, ea tamen
” condicione, ut senex se in convivium sequatur et cum filio cete-
risque potet.

Fabula est et festiva admodum et optime morata. Confi·
dentiam servi callidi cum hilaritate coniunctam, turpitudinem
lenonis certissimis et foedissimis coloribus descriptam, amorem
puellae et adolescentis, avaritiam senis, simplicitatem caculae
aliaque multa vix satis laudaveris, ut merito Pseudolus inter
praestantissimas Plauti comoedias semper habita sit vulgoque
omnibus nota fuerit. Notus est Ciceronis locus Cat. Mai. 14, 50:
„Quam gaudebat bello suo Punico Naevius, quam Truculento

!“ Notus etiam alter locus, ubi lenonis

Plautus, quam Pseudolo
persona, in qua agenda Roscius ille excellebat, describitur
eique simillimus esse dicitur accusator Chaerea, Cic. p. Rosc.
com. 7, 20: „Nonne ipsum caput et supercilia illa penitus
abrasa olere malitiam et clamitare calliditatem videntur? Nonne-
ab imis unguibus usque ad verticem summum, si quam coniec-
turam affert hominibusgtacita corporis figura, ex fraude, fallaciis,
mendaciis constare totus videtur? qui idcirco capite et super-
ciliis semper est rasis, ne ullum pilum viri boni habere dicatur.
Cuius personam praeclare Roscius in scena tractare consuevit,
neque tamen pro beneficio ei par gratia refertur3 nam Balli-
onem illum improbissimum et periurissimum lenonem quum agit,
agit Chaeream3 persona illa lutulenta, impura, invisa in huius
moribus, natura vitaque est exp1·essa.“ Cf. ibid. 17, 50. Philip. Π,
6, 15: „Hodie non descendit Antonine. Cur? Dat natalicia '
in hortis. Cui? Neminem nominab03 putate tum Phormioni
alicui, tum Gnathoni, tum etiam Ballioni.“

Graecus autem qui primus eius auctor fuerit, ignoratur.
Plura et certiora constarent, si integra exstaret didascalia, cuius
extremi duo versus in A lecti sunt, atque adeo quum alter ali·
quatenus legeretur, alterum sagaci coniectura supplevit Ritschelius

Parerg. p. 280 sqq. Hunc si sequimur, haec fabula acta est

 


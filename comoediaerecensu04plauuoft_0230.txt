‘224 Miles gloriosus.

iactantia tegentes? Hi autem quum ex ipsa hominum vita tum
magis etiam ex Plauto et Terentio expressi sunt. Ad Plauti
Pyrgopolinicem‚ ut aliqua proferam exempla, proxime accedunt
Galli poetae Joannes Antonius de Baif in „Le Brave“, Cyranus
Bergerae in „Le pedant joue“, Scarron in ‚,J0delet“, imprimis
Cornelius in „L'Illusion comique“; ad Thrasonem Terentii
propius accedunt Petrus Aretinus in „La Talanta“ et Hol-
bergius nostras in „Jacob v. Thybo“.

Milites gloriosi, qui in fabulis comoediae mediae et recen-
tioris tam saepe occurrunt, mercenariorum militum duces sive
redemptores sunt*); nam inde ab initio quarti a. Chr. n.
saeculi pleraque bella non regum solum, sed etiam liberarum
civitatum mercenario milite gerebantur. Eiusmodi homines
saepe a comicis ridentur3 nec enim virtute et fortitudine, sed
vana gloriatione nomen sibi faciebant, bella pugnasque cre-
pantes, quibus numquam interfuerant, ignavi et stupidi, nullis
blanditiis non facile credentes nec ludibrio se haberi animad-
vertentes, plerumque divitiis afluentes, quas cum meretricibus
profundebant. Iactantiae causa nomina sibi imponebant magni-
fica, ex belli gloria petita et interdum longitudine insignia.
Noti sunt Thraso ex Eunucho Terentii, Cleomachus Bacchidum,

Stratophanes Truculenti, Antamoenides Poenuli, Polymachaeroffi

plagides Pseudoli, Therapontigonus Platagidorus Curculionis; in
hae fabula nominatur Pyrgopolinices, quasi turrium urbiumque
expugnator. Huic additur parasitus, Artotroyus‚ quasi ἀρτότρωξ,
panivorus‚ appellatus, cf. „Miccotrogus“ Stich. 245. Paloestrio
servus appellatur, cuius dolo et quasi luctandi arte et exerci-
tatione tota res geritur. Pleusicles est adolescens, quasi navi—
gando gloriam consecutus3 veram nominis formam praebent
AB v, 5973 ante Ritschelium ex C ceterisque Pleusides
scribebatur. Perz'plecomemcs senex dicitur fideli cura
adolescentem amplectens3 in codd. Periplectomenus est,
quod quum nihil esset, Ritschelius Proleg. Trin. p. LXXXVIII
verum nomen restituit3 superiores ‚‚Peripleotomenes“. Philo·

*) De persona militis copiosius egerunt Lorenzius in editione
sabulae p. 243 sqq. et Ribbeckius‚ Alazon p. 34 sqq.

 


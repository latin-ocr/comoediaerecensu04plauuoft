152 Plauti ΙΙ. 2, 16-27

Lysimachus
Quamquam negotium est, si quid uis, Demipho,
Non sum occupatus umquam amico operam dare. 285

Demipho
Benignitatem tuam mihi experto praedicas.
Quid tibi ego aetatis uideor?

Ly sim a chu s
Acherunticus,

Senex uetus, decrepitus.

Demipho
Peruorse uides3
Puer sum, Lysimache‚ septuennis.

Lysimachus
Sanun es,
Qui puerum te esse dicas?

Demipho

Uera praedico. 290, , Ι

Lysimachus
Modo hercle in mentem uenit, quid tu diceres:
Senex quom extemplo est, iam nec sentit nec sapit;
Aiunt solere eum rursum repuerascere.

Demipho
Immo bis tanto ualeo quam ualui prius.

Lysimachus
Bene hercle factum, et gaudeo.

285 amicum A 286 exporto A 287 acherunticas Β 289
lusimacheB septuennis sanu es Ο 290 praedioB 293 rusumB

 

